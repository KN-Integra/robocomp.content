---
lastmod: 2024-11-07T07:00:00Z
head:
  meta:
    - name: keywords
      content: about, festival, robotics, ROBOCOMP
    - name: author
      content: Iwo Strzeboński
    - name: copyright
      content: © 2025 KN Integra
    - name: createdAt
      content: 2024-10-09T18:05:41Z
---

# Coś o nas <br />i coś o ROBOCOMPie

## Koło Naukowe INTEGRA

Koło naukowe Integra od ponad 10 lat działa przy katedrze Automatyki i Robotyki na wydziale Elektrotechniki, Automatyki, Informatyki i Inżynierii Biomedycznej na AGH.  
Jego główną działalnością jest tworzenie oraz ciągłe udoskonalanie robotów mobilnych i autonomicznych.  
Zrzeszamy studentów z całej uczelni, którzy dzięki aktywnej pracy przy różnych projektach mogą rozwijać swoje umiejętności i zainteresowania.  
Nasze Koło nie zajmuje się wyłącznie działalnością naukową - Integra co roku organizuje również Festiwal Robotyki ROBOCOMP. Oprócz tego bierzemy aktywny udział w wielu konferencjach i warsztatach, na których prezentowaliśmy nasze projekty. Koło aktywnie uczestniczy także w akcjach charytatywnych, takich jak Szlachetna Paczka, czy Przyłbica dla Medyka - AGH.

## ROBOCOMP

Festiwal Robotyki ROBOCOMP to inicjatywa Koła Naukowego Integra działającego przy Katedrze Automatyki AGH.  
Pomysł wzbudził duże zainteresowanie władz uczelni i studentów. Główną atrakcją będą zawody robotów, wzorowane na podobnych imprezach, organizowanych w ośrodkach akademickich w całej Europie. Ponadto organizatorzy planują urozmaicić ten dzień pokazami profesjonalnych konstrukcji robotów, prezentacjami firm związanych z robotyką, elektroniką i automatyką.

Najważniejszą częścią Festiwalu Robotyki ROBOCOMP będą zawody robotów rozegrywane w następujących kategoriach:

- Sumo, LEGO Sumo, Mini Sumo, Mikro Sumo - autonomiczne roboty mobilne, o ściśle określonych rozmiarach i wadze, walczą w celu wypchnięcia przeciwnika z ringu.
- Linefollower (czyli F1 dla robotów) – pasjonujące wyścigi robotów podążających za czarną linią. Zadanie wydaje się proste – nie zgubić linii, jednak o zwycięstwie decydują setne części sekund.
- Freestyle (kategoria bez ograniczeń) – jedynym kryterium oceny jest zainteresowanie i opinia publiczności. To właśnie widzowie za pomocą smsów zdecydują, która konstrukcja jest najlepsza.
